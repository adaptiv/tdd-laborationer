LABORATIONSINSTRUKTION

LAB 2: Testdriva beteende

Syfte
Syftet med denna lab är att lära sig att tänka i beteende. En annan poäng är att förstå hur vår namngivning
kan påverka vår syn på testerna och se hur beteenden kan specificeras per tillstånd.

Översiktsbeskrivning
Lös uppgiften genom att testdriva fram beteende tillräckligt långt för att lösa behovet som det ser ut nu,
dvs enligt den user story som finns längst ned. Följ reglerna för TDD strikt.

Uppgiften i detalj
1. Läs igenom hela laborationsinstruktionen. Fråga kursledare om ni har frågor.
2. Läs igenom den nya kravbeskrivningen. Fundera över vad som är nytt.
   Kraven nedan är skriven utifrån användningsperspektiv. Fundera vad detta betyder för filmbehållaren.
   Om ni önskar, kontrollera med kursledare att ni förstått.
3. Öppna projektet med namn "pmlib-behavior-start" i Eclipse.
   Gå igenom koden och verifiera att testerna fungerar innan ni börjar.
4. Ändra strukturen av testerna med tanke på diskussionen om fixturer och olika beteende.
   Skapa nya klasser om du anser det nödvändigt.
5. Med hjälp av TDD-teknikerna, arbeta fram ytterligare kod för att stödja det beskrivna behovet.
   Glöm inte att hålla koden snygg.
6. Reflektera över lösningen. Gjorde du några insikter?

När är ni klara?
När ni har fungerande, bra designade tester som svarar mot behovet och reflekterat över lösningen.

Tips IntelliJ
* För att köra alla tester tillsammans (en s.k. testsvit) i en modul ange: [Shift-F10]

Tips Eclipse
* För att köra flera tester tillsammans (en s.k. testsvit), markera ett paket eller hela projektet
  och välj: Menyval Run-Run As...-JUnit Test [Shift-Alt-X, sen T]

Tips övrigt
* Något användargränssnitt eller lagring av data är inte nödvändigt ännu.
* Om ni fastnar, öppna projektet "pmlib-behavior-end" och titta på vår lösning.

User story 2 inkl acceptanskriteria
Som filmsamlare
kan jag lista alla filmer i mitt bibliotek
för att få en överblick av mitt innehav.

Givet...	att det finns registrerade filmer
när jag...	ger kommandot för att lista
så...		listar systemet alla filmer i samlingen

Givet...	att det inte finns några registrerade filmer
när jag...	ger kommandot för att lista
så...		meddelar systemet att det inte finns några registrerade filmer
